---
uid:      marek.jericha
name:     Marek Jeřicha  	# běžně používáné jméno
fullname: Marek Jeřicha  	# jméno s tituly etc.
category:
  - kandidat-do-zastupitelstva
description: 
img: people/marek-jericha.jpg
mail:
  - 
mob:
  - +420
profiles:
  github:
  facebook: 
  twitter:
  linkedin: 
---

**Marek Jeřicha** Jmenuji se Marek Jeřicha, je mi 27 let a pocházím z Černošic. Vystudoval jsem politickou filosofii a společenské vědy v Ústí nad Labem. V současné době jsem zaměstnancem Ministerstva vnitra ČR na odboru strategického rozvoje a koordinace veřejné správy.

Politika, filosofie a veřejný život jsou mými koníčky, proto jsem také studoval zmíněné obory. Vždy mě bavilo společenské dění, ať už šlo o dění v rámci ČR nebo mezinárodní dění. Rád se také věnuji různým statistikám, které se přímo dotýkají politického života (např. volební účast apod.) Po nabytí teoretických znalostí a ve snaze zapojit se, jsem již v roce 2014 kandidoval do zastupitelstva obce Černošice jako nestraník za Volbu pro město. Zvolen jsem nebyl, ale to mi nebránilo se dále zapojit do veřejného života. Od těchto voleb jsem se podílel na činnosti Komise pro spolkovou činnost a komunitní život a spolupořádal drobné kulturní akce. V nadcházejících volbách jsme chtěli kandidovat spolu s Michalem Trešlem a dalšími opět za Volbu pro město. Avšak tento scénář bohužel padl, a tak bylo nutné najít novou cestu, jak se podílet na správě věcí nás všech v rámci obce. Naše peripetie se ztrátou původní mateřské organizace již ve zkratce popsala Magda Voldřichová. Z tohoto důvodu byl navázán užší kontakt s Pirátskou stranou, která mi v současné době názorově a hodnotově nejvíce konvenuje
