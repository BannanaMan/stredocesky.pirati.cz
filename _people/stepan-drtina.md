---
uid: stepan.drtina
name: Štěpán Drtina
titles:
  before: Bc.
  after: 
category:
  - kandidat-2018-komunalni-kutna_hora
  - pks
description: 1. místopředseda kraje
ordPKS: 2
img: people/stepan-drtina.jpg
mail:
  - stepan.drtina@pirati.cz
mob:
  - +420 775 221 705
profiles:
  github:
  facebook: https://www.facebook.com/stepan.drtina
  twitter:
  linkedin:
---

**Štěpán Drtina** (* 2. května 1994) je od listopadu 2018 prvním místopředsedou krajského sdružení Středočeský kraj České pirátské strany. Po maturitě na kutnohorském Církevním gymnáziu odešel studovat Pedagogickou fakultu v Hradci Králové, kde získal bakalářský titul v oboru Historie – společenské vědy se zaměřením na vzdělávání. V současné době studuje magisterský obor Novodobé české a československé dějiny na Filozofické fakultě stejné univerzity. Ve své bakalářské práci se zabýval studiem pozdně středověkých kutnohorských městských knih a rekonstruoval životy několika zdejších neznámých měšťanů. V diplomové práci se věnuje opět nepopsané stránce místních dějin, kdy odkrývá činnost komunistické strany po roce 1945 a především události roku 1948 na Kutnohorsku. Kromě jiného rád pracuje s mládeží, několik sezón po sobě jezdil jako vychovatel na školy v přírodě. Při studiu dělá asistenta pirátské poslankyni Lence Kozlové. Piráti ho oslovili především jako strana nová, nezatížená stigmaty minulosti, prosazující ideály svobody a demokracie a především otevřeností vůči občanům a rovným a férovým jednáním.

> „Při začátcích své činnosti v rámci České pirátské strany jsem si potvrdil její výjimečnost v dnešním politickém spektru. Proto jsem se rozhodl prosazovat pirátskou politiku vyznačující se otevřeností, férovým jednáním a schopností věcné a konstruktivní diskuse napříč politickým spektrem. V rámci města chci především přiblížit politiku občanům a zajistit přesun kvalitních a ověřitelných informací na ose město – občan, který vnímám jako základ otevřené politiky. V rámci zastupitelstva chci prosazovat koncepci otevřené radnice, která bude přívětivá a umožní občanovi kvalitní informovanost a všem, kteří o to budou mít zájem, sledovat a spoluutvářet pozitivní obraz našeho města, kde všichni společně žijeme.“

