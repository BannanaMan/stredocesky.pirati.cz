---
category: blog
layout: post
date: 2019-03-21
#published: false
tags: EU autorská_práva
title: Evropané budou protestovat proti zpřísnění autorského práva
description: 'Autorské právo, Evropský parlament'
author: Dalibor Záhora
authorId: dalibor.zahora
image: posts/2019/roboti.jpg
---
Týden po úspěšné demonstraci středoškoláků Fridays for Future proti nečinnosti politiků ve věci klimatické změny proběhne další mezinárodní protest. Tentokrát proti cenzorsky zaměřené úpravě autorského práva, kterou může schválit Evropský parlament. Protestuje celá Evropa, v České republice proběhnou sobotní demonstrace v jedenácti městech.

Zpřísnění autorského práva, které prosazují evropští konzervativci, bohužel i za podpory socialistů, zavádí de facto povinné filtry pro poskytovatele internetového obsahu. Ve svém důsledku to pro nás jako běžné uživatele internetu nebude znamenat nic jiného, než že si již na internet nenahrajeme, co se nám zamane.

Filtry jsou značně chybové, takže nepoznají satiru a parodii (například v podobě memů) i další oprávněné užití, a jsou natolik drahé, že jejich vývoj si menší poskytovatelé nebudou moci dovolit, a budou tedy nuceni si je koupit od větší konkurence, například od Googlu. Přijetí směrnice tak změní internet pro všechny k horšímu, vydělá na tom jen pár velkých firem.

Týden po úspěšné demonstraci středoškoláků Fridays for Future proti nečinnosti politiků ve věci klimatické změny proběhne další mezinárodní protest. Tentokrát proti cenzorsky zaměřené úpravě autorského práva, kterou může schválit Evropský parlament. Protestuje celá Evropa, v České republice proběhnou sobotní demonstrace v jedenácti městech.

Zpřísnění autorského práva, které prosazují evropští konzervativci, bohužel i za podpory socialistů, zavádí de facto povinné filtry pro poskytovatele internetového obsahu. Ve svém důsledku to pro nás jako běžné uživatele internetu nebude znamenat nic jiného, než že si již na internet nenahrajeme, co se nám zamane.

Filtry jsou značně chybové, takže nepoznají satiru a parodii (například v podobě memů) i další oprávněné užití, a jsou natolik drahé, že jejich vývoj si menší poskytovatelé nebudou moci dovolit, a budou tedy nuceni si je koupit od větší konkurence, například od Googlu. Přijetí směrnice tak změní internet pro všechny k horšímu, vydělá na tom jen pár velkých firem.

Do protestů se zapojuje i [česká Wikipedie](https://www.root.cz/clanky/ceska-wikipedie-bude-cely-den-vypnuta-protestuje-proti-reforme-autorskeho-prava/), která na protest proti směrnici vypne svůj web. „Dopady na fungování Wikipedie, ale i internetu obecně jsou velmi závažné. Proto se komunita wikipedistů rozhoduje, jestli poprvé v dějinách české Wikipedie sáhnout k mimořádnému kroku a encyklopedii na den 21. března vypnout. Víme, že to je pro čtenáře nepříjemné, ale něco mnohem horšího může být realitou v případě, že uvedená směrnice bude v předložené podobě schválena a začne platit. Doufáme proto, že v poslední možné chvíli dojde k odvrácení toho nejhoršího,“ uvedl Vojtěch Dostál, předseda spolku Wikimedia Česká republika. Podobný protest chystá i německá Wikipedie. Směrnici také kritizují organizace zabývající se digitálními právy jako Electronic Frontier Foundation či Digital Rights Initiative.

Evropský parlament má znovu začít směrnici projednávat 26. března. Jak kdo hlasoval z českých europoslanců a europoslankyň v loňském roce, lze i s kontakty zjistit na [webové stránce](https://zachraninternet.cz/svoboda.html). Demonstrace mají proběhnout v sobotu 23. března a vedle Prahy jsou [ohlášené](https://www.facebook.com/events/259571161641706/) i v dalších městech: Brno, České Budějovice, Jihlava, Karlovy Vary, Liberec, Olomouc, Ostrava, Pardubice, Plzeň a Ústí nad Labem.

Článek vyšel původně v [Deníku Referendum](http://denikreferendum.cz/clanek/29293-evropane-budou-protestovat-proti-zprisneni-autorskeho-prava).

