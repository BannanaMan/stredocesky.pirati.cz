---
category: blog
layout: post
date: 2019-10-24
#published: false
tags: video_podcast Mladá_Boleslav
title: 'Petra Smutná o Mladé Boleslavi Na palubě s Piráty'
description: 'video podcast, Mladá Boleslav'
author: Piráti SčK
#authorId: jakub.vaclavovic
image: posts/2019/podcast-smutna.jpg
---

Tentokrát tu máme Petru Smutnou, která je předsedkyní místního sdružení v Mladé Boleslavi a současně členkou Republikového výboru Pirátů. 

**Mladá Boleslav je velmi specifické město v rámci regionu. Jedno z mála pozitiv jsou finance, které průmysl do toho regionu přináší, je vyvážený ten přísun financí vs. to, na co je ta radnice využívá směrem i k dejme tomu nějakou kompenzaci těm skutečně občanům v Mladé Boleslavi?**

Já jsem strašně ráda za to, že máme Škodovku v našem městě, protože je to jednak úžasný zaměstnavatel, na něj je napojená velká spousta nejenom firem, ale i podnikatelů.
Ono se lidově a trošku ošklivě říká, že kdo nepracuje pro Škodovku, tak v Mladé Boleslavi pracuje pro ni, je to částečně pravda. Ono když se podíváte na přelomu července a srpna, tak se Boleslavi vylidní, protože to má Škodovka dovolenou, takže právě odjíždí i ti, co jsou napojení na Škodovku, a je to najednou takové město duchů. Ale Škodovka nám dává právě ty finance a ve chvíli, kdy s tím radnice umí efektivně pracovat, tak to je neuvěřitelné plus u nás pro všechny. Zatím to ještě úplně nejde, ale myslím si, že časem to bude lepší a lepší. 

**Když Piráti uspějí v Mladé Boleslavi, v čem konkrétně se to zlepší, ta situace, v čem to bude lepší?**

Pro nás bude velmi důležité, jak jsem říkala už před chvílí, zapojit Mladoboleslaváky do dění na radnici a zároveň s tím propojit naši společnost, aby se ta Boleslav nerozpadala, protože už nyní nám poměrně dost starousedlíků, to znamená lidí, kteří tam vyrůstali, narodili se tam, měli tam své předky a tak dále, tak z Mladé Boleslavi odchází jinam, do klidu.

**Jakým způsobem to zajistit?**

Komunitně. Za Piráty například máme úžasné akce, ke kterým jsem jsme se připojili, a to je Ukliďme Česko. To tedy je nutno říct, že to není pirátský vynález, ale Piráti se k tomu připojili, a to je v podstatě takový ten nenásilný způsob, jak zapojit lidi do toho místního dění, jak je mezi sebou i sdružit ty, kteří by se běžně třeba na ulici nepotkali a nepobavili se. A tyto akce lze dělat u mnoha jiných bodů, já si umím představit, že například pokud budeme sázet stromy nebo děláme něco v intravilánu města z tohoto pohledu, tak proč do toho nezapojit lidi, kteří chtějí. A zase se nám tam potkají lidi, kteří by se běžně třeba na nějaké akci při svých koníčcích nepoznali. 

**Teď odhlédneme od té Mladé Boleslavi, od toho regionu Mladoboleslavského, a zaměříme se na ten kraj, který zase ty z pozice předsedkyně místního sdružení v Mladé Boleslavi, členka Republikového výboru za Piráty, jak vnímáš ten kraj, jak vnímáš větší témata pro zlepšení v kraji, nebo naopak v čem je výjimečný, čím je zajímavý, v čem je pozitivní?**

Středočeský kraj je úžasný v tom, že byť se stále a donekonečna zmiňuje ta naše bolavá doprava, tak on je to kraj velice zelený a může být ještě zelenější, je to kraj polí a zemědělských luk, lesů a tak dále, Polabská nížina a tak dál a tak dál. Já bych tady mohla mluvit dlouho, protože prostě Středočeský kraj miluji a tím, že je to ten donat kolem Prahy, tak v podstatě každá ta část je úplně jiná. Takže tohle je další téma, které bych strašně ráda, abychom dokázali podprahově vyzvednout, že život ve Středočeském kraji je úžasná věc. A ono je to i v podstatě podle mě aktuální téma, protože o čem se málo diskutuje je to, že nikoliv lidé ze Středočeského kraje dojíždí do Prahy za prací, ale i opačně. Vzhledem k tomu, jak jsou nastavené nepoměry mezi financemi v některých typech podnikání a tak dále a tak dále, tak nám se děje to, že Pražáci se nám houfně stěhují do měst ve Středočeském kraji, protože je pro ně výnosné ke své práci svůj byt nebo svůj dům v Praze pronajímat a bydlet si ve finančně příjemnější lokalitě ve Středočeském kraji. 

Více ve videu.

Otázky pro další hosty pište na e-mail stredocesky@pirati.cz.

<iframe width="600" height="338" src="https://www.youtube.com/embed/sxgw2jVp1VE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
