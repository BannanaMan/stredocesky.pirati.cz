---
category: blog
layout: post
date: 2019-11-05
#published: false
tags: video_podcast Kolín
title: 'Pirátský kandidát na senátora Cyril Koky je hostem Na palubě s Piráty'
description: 'video podcast, Kolín'
author: Piráti SčK
#authorId: jakub.vaclavovic
image: posts/2019/podcast-koky.jpg
---

V dalším díle oblíbeného podcastu Na palubě s Piráty dnes máme Cyrila Kokyho, který je pirátským kandidátem do Senátu České republiky za volební obvod 42, Kolín. 

**Cyril má opravdu bohaté zkušenosti, jak ve státní správě a samosprávě, tak i v neziskovém sektoru, proto asi nechám to představení na něm.**
Já ve státní správě působím bezmála dvacet let, byl jsem 5 a půl roku na okresním úřadě v Nymburce, pak jak se vytvořily ty vyšší územní samosprávné celky, tak působím skoro 15 let při krajském úřadě Středočeského kraje a předtím asi 10 let jsem sloužil v armádě u Kolínské posádky. No a za tu dobu na tom hejtmanství, co tam působím, v rámci odboru sociálních věcí, kde řeším agendu zejména romské integrace národnostních menšin, jsem toho zažil strašně moc. Já mám za sebou mnoho jednání defekto se všemi politiky regionu, lokální úrovně až po tu nejvyšší úroveň, protože jsem zasedal v poradním orgánu Úřadu vlády, kde jsme se s touto agendou pod Ministerstvem pro lidská práva intenzivně zabývali a aktivně komunikovali s vládními organizacemi v regionu, takže ta agenda je velmi obšírná a je tam hodně práce.

**Co vnímáš v tomto oboru jako to nejdůležitější, co by se dalo zlepšit?**
Já jsem rád, že hejtmanství podporuje aktivně sociální službu, protože náš kraj je rozlohou velký, také je důležitá podpora vzdělávání, takže to hejtmanství podporuje středoškoláky a žáky, kteří jsou na učňovských školách, formou stipendií. Jsme asi jediný kraj, který tuto možnost studentům dává a doufám, že se v tom bude pokračovat dál. A jsem také rád, že hejtmanství vstoupilo do projektu Obědy do škol, to bylo velmi těžké vyjednávání. Takže ten projekt funguje a my můžeme zafinancovat obědy dětem v mateřských školách a na základních školách, které jsou v hmotné nouzi.

**Proč ses rozhodl pro Pirátskou stranu?**
Já se přiznám, že jsem se o politiku vždycky zajímal a měl jsem nějaké nabídky v těch komunálních volbách a ti Piráti jsou mi sympatičtí, protože jsou to mladí lidé a mě imponují, protože jsem v Kolíně o generaci starší od těch kluků a vidím, že oni se zajímají, že tam chybí akorát zkušenosti, takže ten program, který má a deklaruje Pirátská strana, je mi velmi blízký. A to ve vztahu k otevřenosti, řízení radnice, ohledně zadávání zakázek, ohledně otevřenosti a důrazu na lidská práva a proti diskriminaci. Tak to jsou nějaké momenty, které jsou mi blízké a já jsem velmi rád, že jsem u Pirátů.

Více ve videu.

Otázky pro další hosty pište na e-mail stredocesky@pirati.cz.

<iframe width="600" height="338" src="https://www.youtube.com/embed/wqeGK-Xobmo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
