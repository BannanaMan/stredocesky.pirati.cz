category: blog
layout: post
date: 2019-11-29
published: false
tags: #pirati_pracuji #kutna_hora #mestsky_architekt
title: 'Kutná Hora má svého městského architekta'
description: 'tisková zpráva' 
author: Piráti SčK
#authorId: klara.kocmanova 
image: posts/2019/kutna-hora.jpg
---

**Kutná Hora má svého městského architekta**

_Kutná Hora, 29. listopadu 2019_- Rada města Kutná Hora schválila výsledky výběrového řízení na městského architekta, které vyhrál Ing. arch. Dott. Ing. Petr Janoš. Zřízení této pozice bylo na návrh Pirátů jedním z bodů programového prohlášení koalice. Parametry výběrového řízení měl na starosti místostarosta Vít Šnajdr (Piráti) a odborník Ing. Arch. Vojtěch Ertl, který čerpal ze zkušeností z Litomyšle, Chrudimi a Kolína.

Komise výběrového řízení byla složená z větší části nezávislými architekty, do druhého kola postoupili celkem čtyři uchazeči. Ing. arch. Dott. Ing. Petr Janoš již působil jako městský architekt v Roudnici nad Labem, nyní je architektem ve společnosti ATAKARCHITEKT s.r.o.

&quot;_Je skvělé, že Kutná Hora získává svého městského architekta, bohužel ho měla mít již dvacet let. Věřme, že tento člověk vnese do plánování výstavby ve městě spadající pod UNESCO tolik potřebnou systematickou strategii a hlavně, že se mu podaří zlepšit kvalitu veřejného prostoru. Kutná Hora si to rozhodně zaslouží.&quot;_ uvedl Vít Šnajdr.

Účinnost pozice městského architekta je platná od 1.1.2020. Bude mít na starosti tvorbu koncepčních materiálů v oblasti strategického a územního plánování, zastupovat město v územních řízeních či připravovat zadání projektů, jejich vedení a realizaci staveb města. Místo městského architekta bude přímo podřízeno starostovi města, bude mít za úkol propojovat jednotlivé odbory, provádět konzultace pro veřejnost a vyjadřovat se k veřejnému prostoru.

