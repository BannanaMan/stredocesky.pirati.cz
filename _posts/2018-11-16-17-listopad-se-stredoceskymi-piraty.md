---
date: 2018-11-16
category: blog
tags:
 - akce
layout: post
title: 17. listopad se středočeskými Piráty
author: Dalibor Záhora
#authorId: dalibor.zaloha
image: posts/2018/17_listopad.jpg
---

Podobně jako každý rok pořádají Piráti 17. listopadu různé akce. Většina z nich bude mít neformální charakter a jsou dobrou příležitostí, jak se s Piráty seznámit. Ve středočeských městech se můžete k pirátům připojit v Benešově, Kladně, Kolíně, Kutné Hoře, Příbrami, Mladé Boleslavi a Rakovníku. Pod článkem najdete odkazy na všechny facebookové události.

První setkání se uskuteční v Benešově již v pátek 16. listopadu. Od 16 hodin na Masarykově náměstí (u kostela) si Piráti společně s iniciativou Milion chvilek pro demokracii připomenou 29 let období svobody a demokracie.

V sobotu 17. listopadu startují jako první Piráti v Kutné Hoře a Příbrami. Od 14 hodin v Baru Pod Schodama je pro vás připraven kvíz znalosti událostí 17. listopadu 1989. V Příbrami najdete pirátskou akci v klubu Za 5 dvanáct. 

Od tří hodin začínají akce v Mladé Boleslavi a Rakovníku, mladoboleslavský sraz je na Havelském hřbitově. V Rakovníku Piráti kotví v restauraci Šalanda na Husově náměstí, přijede i středočeský předseda Jiří Snížek.

Kolínští Piráti se sejdou v 17 hodin v Baru Pod Hodinama, před šestou se vydají na Karlovo náměstí k radnici, kde bude probíhat oficiální akce města.

Poslední událost začíná v Kladně v Zanzibaru od 18.30. Pozvání přijal pan Jiří Wohanka, známý herec a jedna z vůdčích osobností sametové revoluce na Kladně. 

Pokud chcete zamířit do Prahy, již v 10 hodin se [sází strom](https://www.facebook.com/events/251468648859484) s pirátským primátorem Zdeňkem Hřibem. Bude se sázet na Ladronce, naproti domu čp. 72 v ulici Tomanova ([mapa](https://goo.gl/maps/erYidbSKm8u)). Přijde i čestný občan Prahy 6 sochař Kurt Gebauer.

Pirátské akce ve Středočeském kraji:

* [16.11. 16:00 Benešov (spoluúčast)](https://www.facebook.com/events/183761699196343/)
* [17.11. 14:00 Kutná Hora](https://www.facebook.com/events/292718661345424/)
* [17.11. 14:00 Příbram](https://www.facebook.com/events/187479672191716/)
* [17.11. 15:00 Mladá Boleslav](https://www.facebook.com/events/1288024198005423/)
* [17.11. 15:00 Rakovník](https://www.facebook.com/events/182311799378944/)
* [17.11. 17:00 Kolín](https://www.facebook.com/events/2174389089493734/)
* [17.11. 18:30 Kladno](https://www.facebook.com/events/640950016299561/)

