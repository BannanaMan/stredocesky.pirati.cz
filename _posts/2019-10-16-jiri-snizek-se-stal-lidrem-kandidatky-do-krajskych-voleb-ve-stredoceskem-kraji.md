---
category: blog
layout: post
date: 2019-10-16
#published: false
tags: krajské_volby Kolín
title: 'Jiří Snížek se stal lídrem kandidátky do krajských voleb ve Středočeském kraji'
description: 'krajské volby, Kolín'
author: Ondřej Petr
#authorId: jakub.vaclavovic
image: posts/2019/snizek3.jpg
---

Známe jméno kandidáta na středočeského hejtmana. Členská základna Pirátů Středočeského kraje zvolila jako svého lídra do krajských voleb Jiřího Snížka. Ten ve volbách na internetovém fóru porazil výraznou osobnost českého internetu, brandýského opozičního zastupitele Patricka Zandla.  

Jiří Snížek, rodák z Kolína, je pirátským krajským předsedou a současně členem Komise pro hospodaření s byty a nebytovými prostory Rady města Kolína a členem pracovní skupiny Smart city Kolín. 

> "Středočeský kraj je pro politiky velkou výzvou. Je to na jedné straně rychle se rozvíjející region a na straně druhé má velký infrastrukturní dluh. S naším týmem kraj posuneme do 21. století tak, jako se to daří našim kolegům v Praze. Těším se, až budeme moci lidem ukázat, že Piráti umí spravovat kraj, řešit jeho problémy a pomáhat lidem a obcím v něm," prozrazuje své plány Jiří Snížek.

Vystudoval bakalářský obor Elektronika a sdělovací technika na fakultě ČVUT v Praze. Dále pak inženýrský program Inteligentní budovy, který zajišťují fakulty elektrotechnická, stavební a strojní ČVUT. Absolvoval také bakalářské studium filosofie na Katedře filosofie Masarykovy univerzity. Jeho vášeň pro filosofii vychází z přesvědčení, že rozhodnutí o tom, co dělat, je důležitější než rozhodnutí o tom, jak to dělat. Ve filosofii je mu nejbližší etika a politická a sociální filosofie.



