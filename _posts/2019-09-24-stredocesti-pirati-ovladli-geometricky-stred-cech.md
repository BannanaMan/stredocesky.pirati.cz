---
category: blog
layout: post
date: 2019-09-24
#published: false
tags: tisková_zpráva Jesenice_Jílové
title: 'Středočeští Piráti ovládli geometrický střed Čech'
description: 'místní sdružení, Jesenice-Jílové'
author: Piráti SčK
#authorId: jakub.vaclavovic
image: posts/2019/ms-jesenice-jilove.jpg
---

Pondělní ustavující schůzi nového místního sdružení Jesenice–Jílové u Prahy uspořádali Piráti na symbolickém místě. Setkání na geometrickém středu Čech, který se nachází na kopci Ďábel u Petrova, se účastnili i Piráti z Prahy 12, Černošic a Kutné Hory.
 
Předsedou nového místního sdružení se v tajném hlasování stal Jan Čáha z Jílového u Prahy. Prvním místopředsedou byl zvolen Roman Morávek z Dolních Břežan a druhým Jan Korbel ze Skalska.

> "Věřím, že Pirátská strana již přesvědčila mnoho voličů, kteří nás podpoří v následujících Krajských volbách. Proto doufám, že Piráti v našem kraji uspějí, a budou mít příležitost podílet se na jeho pozitivním vedení."

uvedl Jan Čáha ve své úvodní řeči.

### Co je místní sdružení

Místní sdružení je organizační jednotka strany, která zaštiťuje činnost strany na nižší úrovni než krajské sdružení. Základními náležitostmi místního sdružení je jeho název, označení oblasti, ve které působí, a jednoznačné vymezení jeho území. Označení oblasti je třeba obec, okres nebo spádová oblast obce s rozšířenou působností. Území místního sdružení musí být tvořeno územím jednoho nebo více přesně vyjmenovaných samosprávných celků tak, aby bylo souvislé, uvnitř území příslušného krajského sdružení a nepřekrývalo se s územím jiného místního sdružení. 

### Jak se zakládá místní sdružení

Předtím, než je založeno místní sdružení, je nutno připravit usnesení, které je pak předloženo ke schválení krajskému fóru. Toto usnesení musí kromě určení základních náležitostí jako je území působnosti obsahovat také seznam jeho prvních členů. Ti si poté na první ustavující schůzi zvolí své předsednictvo.

